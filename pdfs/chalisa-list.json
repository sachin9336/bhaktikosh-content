[
  {
    "id": "chalisa_1",
    "type": "text",
    "title": "श्री हनुमान चालीसा",
    "category": "Chalisa",
    "language": "Hindi",
    "thumbnail": "https://res.cloudinary.com/dg2glqqs4/image/upload/v1769346839/hanuman%20chalisha.jpg",
    "content": "दोहा\n\nश्रीगुरु चरन सरोज रज, निज मनु मुकुरु सुधारि।\nबरनउँ रघुबर बिमल जसु, जो दायकु फल चारि।।\nबुद्धिहीन तनु जानिके, सुमिरौं पवन-कुमार।\nबल बुद्धि बिद्या देहु मोहिं, हरहु कलेस बिकार।।\n\nचौपाई\n\nजय हनुमान ज्ञान गुन सागर। जय कपीस तिहुँ लोक उजागर।।\nराम दूत अतुलित बल धामा। अंजनि-पुत्र पवनसुत नामा।।\nमहाबीर बिक्रम बजरंगी। कुमति निवार सुमति के संगी।।\nकंचन बरन बिराज सुबेसा। कानन कुंडल कुंचित केसा।।\n\nहाथ बज्र औ ध्वजा बिराजै। काँधे मूँज जनेऊ साजै।।\nसंकर सुवन केसरीनंदन। तेज प्रताप महा जग बन्दन।।\nविद्यावान गुनी अति चातुर। राम काज करिबे को आतुर।।\nप्रभु चरित्र सुनिबे को रसिया। राम लखन सीता मन बसिया।।\n\nसूक्ष्म रूप धरि सियहिं दिखावा। बिकट रूप धरि लंक जरावा।।\nभीम रूप धरि असुर संहारे। रामचंद्र के काज सँवारे।।\nलाय सजीवन लखन जियाये। श्रीरघुबीर हरषि उर लाये।।\nरघुपति कीन्ही बहुत बड़ाई। तुम मम प्रिय भरतहि सम भाई।।\n\nसहस बदन तुम्हरो जस गावैं। अस कहि श्रीपति कंठ लगावैं।।\nसनकादिक ब्रह्मादि मुनीसा। नारद सारद सहित अहीसा।।\nजम कुबेर दिगपाल जहाँ ते। कबि कोबिद कहि सके कहाँ ते।।\nतुम उपकार सुग्रीवहिं कीन्हा। राम मिलाय राज पद दीन्हा।।\n\nतुम्हरो मंत्र बिभीषन माना। लंकेस्वर भए सब जग जाना।।\nजुग सहस्र जोजन पर भानू। लील्यो ताहि मधुर फल जानू।।\nप्रभु मुद्रिका मेलि मुख माहीं। जलधि लाँघि गये अचरज नाहीं।।\nदुर्गम काज जगत के जेते। सुगम अनुग्रह तुम्हरे तेते।।\n\nराम दुआरे तुम रखवारे। होत न आज्ञा बिनु पैसारे।।\nसब सुख लहै तुम्हारी सरना। तुम रक्षक काहू को डर ना।।\nआपन तेज सम्हारो आपै। तीनों लोक हाँक तें काँपै।।\nभूत पिसाच निकट नहिं आवै। महाबीर जब नाम सुनावै।।\n\nनासै रोग हरै सब पीरा। जपत निरंतर हनुमत बीरा।।\nसंकट तें हनुमान छुड़ावै। मन क्रम बचन ध्यान जो लावै।।\nसब पर राम तपस्वी राजा। तिन के काज सकल तुम साजा।।\nऔर मनोरथ जो कोई लावै। सोइ अमित जीवन फल पावै।।\n\nचारों जुग परताप तुम्हारा। है परसिद्ध जगत उजियारा।।\nसाधु संत के तुम रखवारे। असुर निकंदन राम दुलारे।।\nअष्ट सिद्धि नौ निधि के दाता। अस बर दीन जानकी माता।।\nराम रसायन तुम्हरे पासा। सदा रहो रघुपति के दासा।।\n\nतुम्हरे भजन राम को भावै। जनम जनम के दुख बिसरावै।।\nअन्तकाल रघुबर पुर जाई। जहाँ जन्म हरिभक्त कहाई।।\nऔर देवता चित्त न धरई। हनुमत सेइ सर्ब सुख करई।।\nसंकट कटै मिटै सब पीरा। जो सुमिरै हनुमत बलबीरा।।\n\nजै जै जै हनुमान गोसाईं। कृपा करहु गुरुदेव की नाईं।।\nजो सत बार पाठ कर कोई। छूटहि बंदि महा सुख होई।।\nजो यह पढ़ै हनुमान चालीसा। होय सिद्धि साखी गौरीसा।।\nतुलसीदास सदा हरि चेरा। कीजै नाथ हृदय मँह डेरा।।\n\nदोहा\n\nपवन तनय संकट हरन, मंगल मूरति रूप।\nराम लखन सीता सहित, हृदय बसहु सुर भूप।।\n"
  },
  {
    "id": "chalisa_durga",
    "type": "text",
    "title": "श्री दुर्गा चालीसा",
    "category": "Chalisa",
    "language": "Hindi",
    "thumbnail": "https://res.cloudinary.com/dg2glqqs4/image/upload/v1769351260/Untitled_design_6_kl7axq.jpg",
    "content": "नमो नमो दुर्गे सुख करनी।\nनमो नमो अम्बे दुःख हरनी॥\n\nनिरंकार है ज्योति तुम्हारी।\nतिहूँ लोक फैली उजियारी॥\n\nशशि ललाट मुख महाविशाला।\nनेत्र लाल भृकुटी विकराला॥\n\nरूप मातु को अधिक सुहावे।\nदरश करत जन अति सुख पावे॥\n\nतुम संसार शक्ति लय कीना।\nपालन हेतु अन्न धन दीना॥\n\nअन्नपूर्णा हुई जग पाला।\nतुम ही आदि सुन्दरी बाला॥\n\nप्रलयकाल सब नाशन हारी।\nतुम गौरी शिवशंकर प्यारी॥\n\nशिव योगी तुम्हरे गुण गावें।\nब्रह्मा विष्णु तुम्हें नित ध्यावें॥\n\nरूप सरस्वती को तुम धारा।\nदे सुबुद्धि ऋषि मुनि उबारा॥\n\nधरयो रूप नरसिंह को अम्बा।\nपरगट भई फाड़कर खम्बा॥\n\nरक्षा करि प्रह्लाद बचायो।\nहिरण्याक्ष को स्वर्ग पठायो॥\n\nलक्ष्मी रूप धरो जग माहीं।\nश्री नारायण अंग समाहीं॥\n\nक्षीरसिन्धु में करत विलासा।\nदयासिन्धु दीजै मन आसा॥\n\nहिंगलाज में तुम्हीं भवानी।\nमहिमा अमित न जात बखानी॥\n\nमातंगी अरु धूमावति माता।\nभुवनेश्वरी बगला सुख दाता॥\n\nश्री भैरव तारा जग तारिणी।\nछिन्न भाल भव दुःख निवारिणी॥\n\nकेहरि वाहन सोह भवानी।\nलांगुर वीर चलत अगवानी॥\n\nकर में खप्पर खड्ग विराजै।\nजाको देख काल डर भाजै॥\n\nसोहै अस्त्र और त्रिशूला।\nजाते उठत शत्रु हिय शूला॥\n\nनगरकोट में तुम्हीं विराजत।\nतिहुँलोक में डंका बाजत॥\n\nशुम्भ निशुम्भ दानव तुम मारे।\nरक्तबीज शंखन संहारे॥\n\nमहिषासुर नृप अति अभिमानी।\nजेहि अघ भार मही अकुलानी॥\n\nरूप कराल कालिका धारा।\nसेन सहित तुम तिहि संहारा॥\n\nपरी गाढ़ सन्तन पर जब जब।\nभई सहाय मातु तुम तब तब॥\n\nअमरपुरी अरु बासव लोका।\nतब महिमा सब रहें अशोका॥\n\nज्वाला में है ज्योति तुम्हारी।\nतुम्हें सदा पूजें नर-नारी॥\n\nप्रेम भक्ति से जो यश गावें।\nदुःख दारिद्र निकट नहिं आवें॥\n\nध्यावे तुम्हें जो नर मन लाई।\nजन्म-मरण ताको छुटि जाई॥\n\nजोगी सुर मुनि कहत पुकारी।\nयोग न हो बिन शक्ति तुम्हारी॥\n\nशंकर आचारज तप कीनो।\nकाम अरु क्रोध जीति सब लीनो॥\n\nनिशिदिन ध्यान धरो शंकर को।\nकाहु काल नहिं सुमिरो तुमको॥\n\nशक्ति रूप का मरम न पायो।\nशक्ति गई तब मन पछितायो॥\n\nशरणागत हुई कीर्ति बखानी।\nजय जय जय जगदम्ब भवानी॥\n\nभई प्रसन्न आदि जगदम्बा।\nदई शक्ति नहिं कीन विलम्बा॥\n\nमोको मातु कष्ट अति घेरो।\nतुम बिन कौन हरै दुःख मेरो॥\n\nआशा तृष्णा निपट सतावें।\nमोह मदादिक सब विनशावें॥\n\nशत्रु नाश कीजै महारानी।\nसुमिरौं इकचित तुम्हें भवानी॥\n\nकरो कृपा हे मातु दयाला।\nऋद्धि-सिद्धि दे करहु निहाला॥\n\nजब लगि जिऊँ दया फल पाऊँ।\nतुम्हरो यश मैं सदा सुनाऊँ॥\n\nश्री दुर्गा चालीसा जो कोई गावै।\nसब सुख भोग परमपद पावै॥\n\nदेवीदास शरण निज जानी।\nकरहु कृपा जगदम्ब भवानी॥"
  },
  {
    "id": "chalisa_shiv",
    "type": "text",
    "title": "श्री शिव चालीसा",
    "category": "Chalisa",
    "language": "Hindi",
    "thumbnail": "https://res.cloudinary.com/dg2glqqs4/image/upload/v1769409738/Untitled_design_1_x9ygl0.jpg",
    "content": "|| दोहा ||\n\nजय गणेश गिरिजा सुवन, मंगल मूल सुजान।\nकहत अयोध्यादास तुम, देहु अभय वरदान॥\n\n|| चौपाई ||\n\nजय गिरिजा पति दीन दयाला। सदा करत सन्तन प्रतिपाला॥\nभाल चन्द्रमा सोहत नीके। कानन कुण्डल नागफनी के॥\n\nअंग गौर शिर गंग बहाये। मुण्डमाल तन क्षार लगाये॥\nवस्त्र खाल बाघम्बर सोहे। छवि को देखि नाग मन मोहे॥\n\nमैना मातु की हवे दुलारी। बाम अंग सोहत छवि न्यारी॥\nकर त्रिशूल सोहत छवि भारी। करत सदा शत्रुन क्षयकारी॥\n\nनन्दी गणेश सोहै तहँ कैसे। सागर मध्य कमल हैं जैसे॥\nकार्तिक श्याम और गणराऊ। या छवि को कहि जात न काऊ॥\n\nदेवन जबहीं जाय पुकारा। तबहीं दुख प्रभु आप निवारा॥\nकिया उपद्रव तारक भारी। देवन सब मिलि तुमहिं जुहारी॥\n\nतुरत षडानन आप पठायो। लवनिमेष महँ मारि गिरायो॥\nआप जलन्धर असुर संहारा। सुयश तुम्हार विदित संसारा॥\n\nत्रिपुरासुर सन युद्ध मचाई। सबहिं कृपा कर लीन बचाई॥\nकिया तपहिं भागीरथ भारी। पुरब प्रतिज्ञा तासु पुरारी॥\n\nदानिन महँ तुम सम कोउ नाहीं। सेवक स्तुति करत सदाहीं॥\nवेद माहि महिमा तुम गाई। अकथ अनादि भेद नहिं पाई॥\n\nप्रगटी उदधि मंथन में ज्वाला। जरत सुरासुर भये विहाला॥\nकीन्ही दया तहं करी सहाई। नीलकण्ठ तब नाम कहाई॥\n\nपूजन रामचन्द्र जब कीन्हा। जीत के लंक विभीषण दीन्हा॥\nसहस कमल में हो रहे धारी। कीन्ह परीक्षा तबहिं पुरारी॥\n\nएक कमल प्रभु राखेउ जोई। कमल नयन पूजन चहं सोई॥\nकठिन भक्ति देखी प्रभु शंकर। भये प्रसन्न दिए इच्छित वर॥\n\nजय जय जय अनन्त अविनाशी। करत कृपा सब के घट वासी॥\nदुष्ट सकल नित मोहि सतावै। भ्रमत रहौं मोहि चैन न आवै॥\n\nत्राहि त्राहि मैं नाथ पुकारो। येहि अवसर मोहि आन उबारो॥\nलै त्रिशूल शत्रुन को मारो। संकट से मोहि आन उबारो॥\n\nमात-पिता भ्राता सब कोई। संकट में पूछत नहिं कोई॥\nस्वामी एक है आस तुम्हारी। आय हरहु मम संकट भारी॥\n\nधन निर्धन को देत सदा हीं। जो कोई जांचे सो फल पाहीं॥\nअस्तुति केहि विधि करैं तुम्हारी। क्षमहु नाथ अब चूक हमारी॥\n\nशंकर हो संकट के नाशन। मंगल कारण विघ्न विनाशन॥\nयोगी यति मुनि ध्यान लगावैं। शारद नारद शीश नवावैं॥\n\nनमो नमो जय नमः शिवाय। सुर ब्रह्मादिक पार न पाय॥\nजो यह पाठ करे मन लाई। ता पर होत है शम्भु सहाई॥\n\nॠनियां जो कोई हो अधिकारी। पाठ करे सो पावन हारी॥\nपुत्र होन की इच्छा जोई। निश्चय शिव प्रसाद तेहि होई॥\n\nपण्डित त्रयोदशी को लावे। ध्यान पूर्वक होम करावे॥\nत्रयोदशी व्रत करै हमेशा। ताके तन नहीं रहै कलेशा॥\n\nधूप दीप नैवेद्य चढ़ावे। शंकर सम्मुख पाठ सुनावे॥\nजन्म जन्म के पाप नसावे। अन्त धाम शिवपुर में पावे॥\n\nकहैं अयोध्यादास आस तुम्हारी। जानि सकल दुःख हरहु हमारी॥\n\n|| दोहा ||\n\nनित्त नेम कर प्रातः ही, पाठ करौं चालीसा।\nतुम मेरी मनोकामना, पूर्ण करो जगदीश॥\nमगसर छठि हेमन्त ॠतु, संवत चौसठ जान।\nअस्तुति चालीसा शिवहि, पूर्ण कीन कल्याण॥"
  },
  {
  "id": "chalisa_ram",
  "type": "text",
  "title": "श्री राम चालीसा",
  "category": "Chalisa",
  "language": "Hindi",
  "thumbnail": "https://res.cloudinary.com/dg2glqqs4/image/upload/v1769947818/Untitled_design_mmdt2t.jpg",
  "content": "|| दोहा ||\n\nश्री रघुबीर भक्त हितकारी, सुन लीजै प्रभु अरज हमारी।\nनिशि दिन ध्यान धरै जो कोई, ता सम भक्त और नहिं होई॥\n\n|| चौपाई ||\n\nध्यान धरै शिवजी मन माहीं, ब्रह्मा इन्द्र पार नहिं पाहीं।\nजय जय जय रघुनाथ कृपाला, सदा करो संतन प्रतिपाला॥\n\nदूत तुम्हार वीर हनुमाना, जासु प्रभाव तिहूं पुर जाना।\nतुव भुजदण्ड प्रचण्ड कृपाला, रावण मारि सुरन प्रतिपाला॥\n\nतुम अनाथ के नाथ गोसाईं, दीनन के हो सदा सहाई।\nब्रह्मादिक तव पार न पावैं, सदा ईश तुम्हरो यश गावैं॥\n\nचारिउ वेद भरत हैं साखी, तुम भक्तन की लज्जा राखी।\nगुण गावत शारद मन माहीं, सुरपति ताको पार न पाहीं॥\n\nनाम तुम्हार लेत जो कोई, ता सम धन्य और नहिं होई।\nराम नाम है अपरम्पारा, चारिहु वेदन जाहि पुकारा॥\n\nगणपति नाम तुम्हारो लीन्हो, तिनको प्रथम पूज्य तुम कीन्हो।\nशेष रटत नित नाम तुम्हारा, महि को भार शीश पर धारा॥\n\nफूलन के महँ बास तुम्हारे, अखिल विश्व महँ दास तुम्हारे।\nसुन्दर रूप नारद मुनि मोह्यो, खमरिक रूप मोह मन मोह्यो॥\n\nभरत नाम केहि चतुर सहेली, दोउ कर जोरि विनय करि लेली।\nजग महँ जो कोउ संकट परई, तुमरे चरण कमल चित धरई॥\n\nसातहुँ द्वीप खण्ड के तारे, भक्तन द्वार खड़े रखवारे।\nजहि के हृदय बास तुम्हारा, पाप दोष सब दुख बिसरावा॥\n\nकरत प्रकाश दया के सागर, सब गुन सम्पन्न मतिआगर।\nकाहु न तुम्हरे तोल समाना, तीन लोक महँ तुम बलवाना॥\n\nहंस रूप धरि दर्शन दीन्हा, अमर लोक महँ आसन लीन्हा।\nजो कोई तोहि ध्यान लगावै, तासु कष्ट सब तुरत नशावै॥\n\nसाधु संत जन भक्त पुकारे, असुर संहारण राम हमारे।\nसीता पति रघुकुल मणि राया, तुम सेवक पर करत हो दाया॥\n\nखटपट कोटि कठिन दुख जाहीं, जो जन तुम्हरे ध्यान लगाहीं।\nनिशि दिन तुम्हरो जाप करावें, अन्त काल रघुबर पुर जावें॥\n\nराम चालीसा जो कोई गावै, सब सुख भोग परम पद पावै।\nतुम्हरे नित जो ध्यान लगावै, तासु कष्ट तुम तुरत नशावै॥\n\n|| दोहा ||\n\nदीन दयाल बिरिदु संभारी, हरहु नाथ मम संकट भारी।\nरामचन्द्र सरनारविन्द, मन वच क्रम ध्यावत मुनि वृन्द॥"
  },
  {
  "id": "chalisa_krishna",
  "type": "text",
  "title": "श्री कृष्ण चालीसा",
  "category": "Chalisa",
  "language": "Hindi",
  "thumbnail": "https://res.cloudinary.com/dg2glqqs4/image/upload/v1769948565/Untitled_design_1_okbrlg.jpg",
  "content": "|| दोहा ||\n\nबंशी शोभित कर मधुर, नील जलद तन श्याम।\nअरुण अधर जनु बिम्बफल, पीताम्बर शुभ साज॥\nजय मनमोहन मदन छवि, कृष्णचन्द्र महाराज।\nकरहु कृपा हे रवि तनय, राखहु जन की लाज॥\n\n|| चौपाई ||\n\nजय यदुनंदन जय जगवंदन। जय वसुदेव देवकी नन्दन॥\nजय यशुदा सुत नन्द दुलारे। जय प्रभु भक्तन के दृग तारे॥\n\nजय नट-नागर, नाग नथैया। कृष्ण कन्हैया धेनु चरैया॥\nपुनि नख पर प्रभु गिरिवर धारो। आओ दीनन कष्ट निवारो॥\n\nवंशी मधुर अधर धरि टेरौ। होवे पूर्ण मनोरथ मेरौ॥\nआओ हरि पुनि माखन चाखो। आज लाज भक्तन की राखो॥\n\nगोल कपोल, चिबुक अरुणारे। मृदु मुस्कान मोहिनी डारे॥\nरंजित राजिव नयन विशाला। मोर मुकुट वैजयंती माला॥\n\nकुण्डल श्रवण, पीत पट आछे। कटि किंकणी काछन काछे॥\nनील जलज सुन्दर तनु सोहे। छवि लखि, सुर नर मुनिमन मोहे॥\n\nमस्तक तिलक, अलक घुँघराले। आओ कृष्ण बांसुरी वाले॥\nकरि पय पान, पूतनहि तार्यो। अका बका कागासुर मार्यो॥\n\nमधुवन जलत अगिन जब ज्वाला। भै शीतल लखतहिं नन्दलाला॥\nसुरपति जब ब्रज चढ़्यो रिसाई। मूसर धार वारि वर्षाई॥\n\nलगत-लगत ब्रज चहन बहायो। गोवर्धन नख धारि बचायो॥\nलखि यसुदा मन भ्रम अधिकाई। मुख महँ चौदह भुवन दिखाई॥\n\nदुष्ट कंस अति उधम मचायो। कोटि कमल जब फूल मंगायो॥\nनाथि कालियहिं तब तुम लीन्हें। चरण चिह्न दै निर्भय कीन्हें॥\n\nकरि गोपिन संग रास विलासा। सबकी पूरण करी अभिलाषा॥\nकेतिक महा असुर संहार्यो। कंसहि केस पकड़ि दै मार्यो॥\n\nमात-पिता की बन्दि छुड़ाई। उग्रसेन कहँ राज दिलाई॥\nमहि से मृतक छहों सुत लायो। मातु देवकी शोक मिटायो॥\n\nभौमासुर मुर दैत्य संहारी। लाये षट दश सहसकुमारी॥\nदै भीमहिं तृण चीर सहारा। जरासिंधु राक्षस कहँ मारा॥\n\nअसुर बकासुर आदिक मार्यो। भक्तन के तब कष्ट निवार्यो॥\nदीन सुदामा के दुःख टार्यो। तन्दुल तीन मूठ मुख डार्यो॥\n\nप्रेम के साग विदुर घर मांगे। दुर्योधन के मेवा त्यागे॥\nलखी प्रेम की महिमा भारी। ऐसे श्याम दीन हितकारी॥\n\nभारत के पारथ रथ हांके। लिए चक्र कर नहिं बल थाके॥\nनिज गीता के ज्ञान सुनाये। भक्तों के मन भ्रम मिटाये॥\n\nमीरा थी ऐसी मतवाली। विष पी गई बजाकर ताली॥\nराना भेजा साँप पिटारी। शालिग्राम बने बनवारी॥\n\nनिज माया तुम विधिहिं दिखायो। उर ते संशय सकल मिटायो॥\nतब शत निन्दा करि तत्काला। जीवन मुक्त भयो शिशुपाला॥\n\nजबहिं द्रौपदी चीर बढ़ायो। दीनानाथ लाज अब जायो॥\nतुरतहि वसन बने नन्दलाला। बढ़े चीर भै अरि मुँह काला॥\n\nअस अनाथ के नाथ कन्हैया। डूबत भंवर बचावत नैया॥\nसुन्दरदास आस उर धारी। दयादृष्टि कीजै बनवारी॥\n\nनाथ सकल मम कुमति निवारो। क्षमहु बेगि अपराध हमारो॥\nखोलो पट अब दर्शन दीजै। बोलो कृष्ण कन्हैया की जै॥\n\n|| दोहा ||\n\nयह चालीसा कृष्ण का, पाठ करै उर धारि।\nअष्ट सिद्धि नवनिधि फल, लहै पदारथ चारि॥"
  },
  {
  "id": "chalisa_ganesh",
  "type": "text",
  "title": "श्री गणेश चालीसा",
  "category": "Chalisa",
  "language": "Hindi",
  "thumbnail": "https://res.cloudinary.com/dg2glqqs4/image/upload/v1769949360/Untitled_design_2_v3tmk0.jpg",
  "content": "|| दोहा ||\n\nजय गणपति सदगुण सदन, कविवर बदन कृपाल।\nविघ्न हरण मंगल करण, जय जय गिरिजालाल॥\n\n|| चौपाई ||\n\nजय जय जय गणपति गणराजू। मंगल भरण करण शुभ काजू॥\nजय गजबदन सदन सुखदाता। विश्व विनायक बुद्घि विधाता॥\n\nवक्र तुण्ड शुचि शुण्ड सुहावन। तिलक त्रिपुण्ड भाल मन भावन॥\nराजित मणिमुक्तन उर माला। स्वर्ण मुकुट शिर नयन विशाला॥\n\nपुस्तक पाणि कुठार त्रिशूलं। मोदक भोग सुगन्धित फूलं॥\nसुन्दर पीताम्बर तन साजे। चरण पादुका मुनि मन राजे॥\n\nधनि शिवसुवन षडानन भ्राता। गौरी ललन विश्व-विख्याता॥\nऋद्धि-सिद्धि तव चंवर सुढारे। मूषक वाहन सोहत द्वारे॥\n\nकहौ जन्म शुभ-कथा तुम्हारी। अति शुचि पावन मंगलकारी॥\nएक समय गिरिराज कुमारी। पुत्र हेतु तप कीन्हो भारी॥\n\nभयो यज्ञ जब पूर्ण अनूपा। तब पहुँच्यो तुम धरि द्विज रूपा॥\nअतिथि जानि कै गौरि सुखारी। बहुविधि सेवा करी तुम्हारी॥\n\nअति प्रसन्न ह्वै तुम वर दीन्हा। मातु पुत्र हित जो तप कीन्हा॥\nमिलहि पुत्र तुहि, बुद्धि विशाला। बिना गर्भ धारण, यहि काला॥\n\nगणनायक, गुण ज्ञान निधाना। पूजित प्रथम, रूप भगवाना॥\nअस कहि अन्तर्धान रूप ह्वै। पालना पर बालक स्वरूप ह्वै॥\n\nबनि शिशु, रुदन जबहिं तुम ठाना। लखि मुख सुख नहिं गौरि समाना॥\nसकल मगन, सुखमंगल गावैं। नभ ते सुरन, सुमन वर्षावैं॥\n\nशम्भु, उमा, बहुदान लुटावहिं। सुर मुनिजन, सुत देखन आवहिं॥\nलखि अति आनन्द मंगल साजा। देखन भी आये शनि राजा॥\n\nनिज अवगुण गुनि शनि मन माहीं। बालक, देखन चाहत नाहीं॥\nगिरिजा कछु मन भेद बढ़ायो। उत्सव मोर, न शनि तुहि भायो॥\n\nकहन लगे शनि, मन सकुचाई। का करिहौ, शिशु मोहि दिखाई॥\nनहिं विश्वास, उमा उर भयऊ। शनि सों बालक देखन कहयऊ॥\n\nपड़तहिं, शनि दृग कोण प्रकाशा। बालक सिर उड़ि गयो अकाशा॥\nगिरिजा गिरीं विकल ह्वै धरणी। सो दुःख दशा गयो नहीं वरणी॥\n\nहाहाकार मच्यो कैलाशा। शनि कीन्हों लखि सुत को नाशा॥\nतुरत गरुड़ चढ़ि विष्णु सिधाये। काटि चक्र सो गज सिर लाये॥\n\nबालक के धड़ ऊपर धारयो। प्राण, मन्त्र पढ़ि शंकर डारयो॥\nनाम 'गणेश' शम्भु तब कीन्हे। प्रथम पूज्य बुद्घि निधि, वर दीन्हे॥\n\nबुद्धि परीक्षा जब शिव कीन्हा। पृथ्वी कर प्रदक्षिणा लीन्हा॥\nचले षडानन, भरमि भुलाई। रचे बैठि तुम बुद्घि उपाई॥\n\nचरण मातु-पितु के धर लीन्हें। तिनके सात प्रदक्षिणा कीन्हें॥\nधनि गणेश कहि शिव हिय हरषे। नभ ते सुरन सुमन बहु बरषे॥\n\nतुम्हरी महिमा बुद्धि बड़ाई। शेष सहसमुख सकै न गाई॥\nमैं मतिहीन मलीन दुखारी। करहुँ कौन विधि विनय तुम्हारी॥\n\nभजत 'रामसुन्दर' प्रभुदासा। जग प्रयाग, ककरा, दुर्वासा॥\nअब प्रभु दया दीन पर कीजै। अपनी भक्ति शक्ति कछु दीजै॥\n\n|| दोहा ||\n\nश्री गणेश यह चालीसा, पाठ करै कर ध्यान।\nनित नव मंगल गृह बसै, लहै जगत सन्मान॥\nसम्बन्ध अपने सहस्र दश, ऋषि पंचमी दिनेश।\nपूरन चालीसा भयो, मंगल मूर्ति गणेश॥"
}

]
