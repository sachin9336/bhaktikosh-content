{
    "id": "aarti_vishnu",
    "type": "text",
    "title": "श्री विष्णु आरती (ओम जय जगदीश हरे)",
    "category": "Aarti",
    "language": "Hindi",
    "thumbnail": "https://upload.wikimedia.org/wikipedia/commons/thumb/4/4b/Vishnu_and_Lakshmi_on_Sheshanaga_ca_1870.jpg/362px-Vishnu_and_Lakshmi_on_Sheshanaga_ca_1870.jpg",
    "content": "ॐ जय जगदीश हरे, स्वामी! जय जगदीश हरे।\nभक्त जनों के संकट, क्षण में दूर करे॥ ॐ जय...\n\nजो ध्यावे फल पावे, दुःख बिनसे मन का।\nस्वामी दुःख बिनसे मन का॥\nसुख सम्पत्ति घर आवे, कष्ट मिटे तन का॥ ॐ जय...\n\nमात-पिता तुम मेरे, शरण गहूं मैं किसकी।\nस्वामी शरण गहूं मैं किसकी॥\nतुम बिन और न दूजा, आस करूं जिसकी॥ ॐ जय...\n\nतुम पूरण परमात्मा, तुम अन्तर्यामी।\nस्वामी तुम अन्तर्यामी॥\nपारब्रह्म परमेश्वर, तुम सब के स्वामी॥ ॐ जय...\n\nतुम करुणा के सागर, तुम पालनकर्ता।\nस्वामी तुम पालनकर्ता॥\nमैं मूरख खल कामी, कृपा करो भर्ता॥ ॐ जय...\n\nतुम हो एक अगोचर, सबके प्राणपति।\nस्वामी सबके प्राणपति॥\nकिस विधि मिलूं दयामय, तुमको मैं कुमति॥ ॐ जय...\n\nदीनबन्धु दुःखहर्ता, तुम ठाकुर मेरे।\nस्वामी तुम ठाकुर मेरे॥\nअपने हाथ उठाओ, द्वार पड़ा तेरे॥ ॐ जय...\n\nविषय-विकार मिटाओ, पाप हरो देवा।\nस्वामी पाप हरो देवा॥\nश्रद्धा भक्ति बढ़ाओ, सन्तन की सेवा॥ ॐ जय...\n\nश्री जगदीशजी की आरती, जो कोई नर गावे।\nस्वामी जो कोई नर गावे॥\nकहत शिवानन्द स्वामी, सुख संपत्ति पावे॥ ॐ जय..."
  }
